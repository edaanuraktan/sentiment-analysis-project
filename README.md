<p>Bu çalışmada, doğal dil işleme (NLP) alanında duygu analizi konusu ele alınmıştır. Duygu analizi, metinlerdeki duygusal tonları tespit ederek bu verileri genellikle olumlu, olumsuz veya nötr gibi kategorilere ayıran bir tekniktir. Bu proje için, vize projesi kapsamında, Yıldız Teknik Üniversitesi Kemik Doğal Dil İşleme Grubu üyelerinden biriyle iletişime geçilmiş ve onların sağladığı kapsamlı duygu analizi veri setinin kullanımı, final projesi için gerçekleştirilmiştir. Bu alandaki çalışmalar, şirketlerin ve araştırmacıların metin verileri üzerinden anlamlı çıkarımlar yaparak daha sağlıklı kararlar almasına olanak tanımaktadır. Duygu analizi, günümüzde pazarlama, müşteri ilişkileri yönetimi, kamusal algı analizi ve sosyal medya izleme gibi birçok farklı alanda yaygın olarak kullanılmaktadır. Bu bağlamda, çalışmanın seçilmesinin temel gerekçesi, duygu analizinin önemli bir veri analizi uygulaması olması ve derin öğrenme tekniklerinin bu alandaki başarısını daha iyi anlamaktır.<\p>
